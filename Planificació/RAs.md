RA1 Reconeix els elements i les eines que intervenen en el desenvolupament d'un programa informàtic, analitzant-ne les característiques i les fases en què actuen fins a arribar a la posada en funcionament.

    1.1 - Reconeix la relació dels programes amb els components del sistema informàtic: memòria, processador, perifèrics, entre d'altres.
    1.2 - Identifica les fases de desenvolupament d'una aplicació informàtica.
    1.3 - Diferencia els conceptes de codi font, objecte i executable.
    1.4 - Reconeix les característiques de la generació de codi intermedi per a la seva execució a màquines virtuals.
    1.5 - Classifica els llenguatges de programació, identificant-ne les característiques.
    1.6 - Avalua la funcionalitat que ofereixen les eines utilitzades en el desenvolupament de programari.
    1.7 - Identifica les característiques i els escenaris d'ús de les metodologies àgils de desenvolupament de programari.

RA2 Avalua entorns integrats de desenvolupament analitzant-ne les característiques per editar codi font i generar executables.

    2.1- Instal·la entorns de desenvolupament, propietaris i lliures.
    2.2 - Afegeix i elimina mòduls a l'entorn de desenvolupament.
    2.3 - Personalitza i automatitza l'entorn de desenvolupament.
    2.4 - Configura el sistema d'actualització de l'entorn de desenvolupament.
    2.5 - Genera executables a partir de codi font de diferents llenguatges en un mateix entorn de desenvolupament.
    2.6 - Genera executables a partir d'un mateix codi font amb diversos entorns de desenvolupament.
    2.7 - Identifica les característiques comunes i específiques de diversos entorns de desenvolupament.

RA3 Verifica el funcionament de programes dissenyant i realitzant proves.

    3.1 - Identifica els diferents tipus de proves.
    3.2 - Defineix casos de prova.
    3.3 - Identifica les eines de depuració i de prova d'aplicacions ofertes per l'entorn de desenvolupament.
    3.4 - Utilitza eines de depuració per definir punts de ruptura i seguiment.
    3.5 - Utilitza les eines de depuració per examinar i modificar el comportament d'un programa en temps d'execució.
    3.6 - Realitza proves unitàries de classes i funcions.
    3.7 - Implementa proves automàtiques.
    3.8 - Documenta les incidències detectades.
    3.9 - Utilitza dobles de prova per aïllar els components durant les proves.

RA4 Optimitza codi utilitzant les eines disponibles a l'entorn de desenvolupament.

    4.1 - Identifica els patrons de refactorització més usuals.
    4.2 - Elabora les proves associades a la refactorització.
    4.3 - Revisa el codi font usant un analitzador de codi.
    4.4 - Identifica les possibilitats de configuració d'un analitzador de codi.
    4.5 - Aplica patrons de refactorització amb les eines que proporciona l'entorn de desenvolupament.
    4.6 - Realitza el control de versions integrat a l'entorn de desenvolupament.
    4.7 - Fa servir eines de l'entorn de desenvolupament per documentar les classes.
    4.8 - Utilitza repositoris remots per al desenvolupament de codi col·laboratiu.
    4.9 - Utilitza eines per a la integració contínua del codi.

RA5 Genera diagrames de classes valorant-ne la importància en el desenvolupament d'aplicacions i emprant eines específiques.

    5.1 - Identifica els conceptes bàsics de la programació orientada a objectes.
    5.2 - Fa servir eines per a l'elaboració de diagrames de classes.
    5.3 - Interpreta el significat de diagrames de classes.
    5.4 - Traça diagrames de classes a partir de les seves especificacions.
    5.5 - Genera codi a partir d'un diagrama de classes.
    5.6 - Genera un diagrama de classes mitjançant enginyeria inversa.

RA6 Genera diagrames de comportament valorant-ne la importància en el desenvolupament d'aplicacions i emprant eines específiques.

    6.1 - Identifica els diferents tipus de diagrames de comportament.
    6.2 - Reconeix el significat dels diagrames de casos d'ús.
    6.3 - Interpreta diagrames d'interacció.
    6.4 - Fa diagrames d'interacció senzills.
    6.5 - Interpreta el significat de diagrames d'activitats.
    6.6 - Elabora diagrames d'activitats senzilles.
    6.7 - Interpreta diagrames d'estats.
    6.8 - Planteja diagrames d'estats senzills.
