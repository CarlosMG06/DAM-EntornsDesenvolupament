# Exercici 0200

Imagina que ets l'encarregat de desenvolupar una aplicació per gestionar l'inventari d'una petita empresa. Per cada fase del desenvolupament, hauràs de definir les accions concretes que faries per a aquest projecte:

**Anàlisi de requeriments**:

- Quins objectius generals tindrà l'aplicació de gestió d'inventari?

- Quines funcionalitats bàsiques hauria de tenir l'aplicació (per exemple, afegir nous productes, consultar estocs, etc.)?

- Quines limitacions tècniques podries trobar (per exemple, nombre màxim d'usuaris o limitacions de pressupost)?

- En quin tipus de dispositiu ha de funcionar l'aplicació?

**Disseny**:

- Defineix l'arquitectura del sistema (per exemple, funciona només en local o fan falta servidor d'internet).

- On es guarden les dades?

- Què inclou la interfície d'usuari (menús, botons, visualització d'estoc)?

**Desenvolupament o codificació**:

- Quin llenguatge o llenguatges de programació faries servir per desenvolupar aquesta aplicació?

- Descriu les funcions principals que hauràs de programar.

*Nota*: Pensa que això també depèn del tipus de dispositiu que has definit a l'anàlisi de requeriments.


**Proves (Testing)**:

- Quin tipus de proves faries per assegurar-te que l'aplicació funciona correctament?

- Com provaries la integració entre la base de dades i la interfície d'usuari?

**Implementació**:

- Com desplegaries o distribuiries l'aplicació perquè els usuaris finals la puguin utilitzar?

**Manteniment**:

- Quines accions de manteniment esperes realitzar després del llançament (per exemple, correcció d'errors o afegir noves funcionalitats)?